<html>
<head>
	<title>Sarı Gelin</title>
</head>
<body>
	
	<div>
		<h3>İlk Yorum</h3>
		<p>
			Şimdi açsam pencereyi beklesem<br/>
			Sen gelsen<br/>
			Olmaz ya hani geliversen<br/>
			Hiç bir şey sormasan<br/>
			Hiç bir şey söylemesen<br/>
			Sussam,<br/>
			Sussan,<br/>
			Sussak.<br/>
			Susuşların anlattığını dinlesek<br/>
			Sırt sırta otursak<br/>
			Katılasıya ağlasak<br/>
			Sormasak birbirimize sebebini<br/>
			Sarılsam,<br/>
			Sarılsan,<br/>
			Sarılsak.<br/>
		</p>
	</div>
	
	<hr />
	
	<div>
		<h3>İkinci Yorum</h3>
		<p>
			Sen aklıma düşünce ellerim tutuşuyor ellerim<br/>
			Sen aklıma düşünce yetmişinde ihtiyar<br/>
			Küçük bir sokakla arkadaş, biraz daha yaşasa sanki kıyamet kopacak<br/>
			Sen aklıma düşünce<br/>
			Parmak izlerinden tanınıyor; parkta reddedilmiş bir âşık<br/>
			Teşhis ediyorum çiziklerde o amansız veremi<br/><br/>

			Sen aklıma düşünce<br/>
			Berlin’de dazlaklar saçlarını uzatıyor<br/>
			Sağdıcı oluyorum gelinler at üstünde<br/>
			Sen aklıma düşünce rütbesi sökülmüş babalar<br/>
			Yeniden dönüyor evlerine<br/>
			Çocuklar şen şakrak, çocuklar şen şakrak, çocuklar.<br/>
			İçimdeki gardiyan mahsustan unutuyor<br/>
			Mahkûm odalarının kilitlerini… İyi halden yırtıyorum<br/>
			Sen aklıma düşünce gül kokulu kızım<br/>
			Sırrını çözüyor Mısır’da piramitlerin<br/>
			Kalbim beter oluyor sen aklıma düşünce<br/><br/>

			Sen aklıma düşünce ne güzel heceliyor<br/>
			Bir kekeme dört kitabı<br/>
			Sen aklıma düşünce bendeki tuhaflıklar<br/>
			Bir bir yok oluyor, bitiyor bendeki bu yabani başkaldırış<br/>
			Toplanıp dert ediniyorlar ülkeyi konken oynayan kadınlar<br/>
			Sen aklıma düşünce bir kuyunun içinde<br/>
			Yusuf’a mektup geliyor kör olmamış babası<br/>
			Ve anlıyor “bir ülkeye hükümdar olacak” güzel yüzlü o çocuk<br/>
			Sen aklıma düşünce Diyarbakır Radyosu “Sarı Gelin” çalıyor<br/>
			Sen aklıma düşmüşsün, ben içine türkünün<br/><br/>

			Sen aklıma düşünce<br/>
			Üstüme yemek dökecek kadar ihtiyarlıyorum<br/>
			Ellerim titriyor ellerim<br/>
			Çor tutmuş bağlar yeşeriyor birden bire<br/>
			Kızılderili reis tüylerini yeniden takıyor başına<br/>
			Oturan boğalar ayaklanıyor bozkırda köylülerle<br/>
			Sen aklıma düşünce kim gelse aklıma<br/>
			Unufak oluyorum.<br/>
		</p>
	</div>
	
	<audio id="myAudio" controls>
		<source src="SARI GELİN ♫ Fon Müziği (Kanun & Gitar)-AuskpgkngSs.mp3" type="audio/mpeg">
	</audio>
	
	<script>
		var a = document.getElementById("myAudio")
		a.volume = 0.2;
		a.autoplay = true;
		a.loop = true;
	</script>
</body>
</html>